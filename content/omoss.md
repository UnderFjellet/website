---
title: 'Om oss'
description: 'Om oss'
layout: aboutus 
---
## Maria Palomar -- Daglig leder og veterinær

Siden endt utdannelse har jeg jobbet ved flere smådyrklinikker på østlandet, alle på mange måter
forskjellige. Nå har jeg altså tatt sats, og med familien i ryggen åpner jeg egen dyreklinikk i hjertet av
Holmestrand. Her ønsker jeg å ta med meg erfaringer og det jeg har likt best fra tidligere arbeidsplasser,
og skape en koselig og moderne klinikk.

Jeg og familien flyttet til Holmestrand i 2017, og denne flotte byen blir stadig større og mer spennende.
Med etableringen av "Dyrlegen Under Fjellet" ønsker vi å være med på denne utviklingen!

Det har også vært en enorm utvikling innen veterinærmedisinen bare siden jeg avsluttet studiet i 2010.
Det dukker opp stadig større klinikk-kjeder og dyresykehus, med stadig mer avansert utstyr og
prosedyrer. Dette er jo fantastisk. Likevel tror jeg at små, lokale klinikker med personlig oppfølging har
en viktig plass. Og med et godt samarbeid med de store vil det være gull.

I oppstarten er det kun meg dere vil finne i klinikken. Etterhvert er målet å vokse litt både i personale og
tilbud, for å kunne tilby den best mulige behandling og oppfølging for dyrene i Holmestrand.
